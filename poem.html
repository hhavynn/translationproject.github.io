<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>The Song of the Pipa</title>
    <link rel="stylesheet" href="styles.css">
</head>
<body>
    <header>
        <h1>Translation Project</h1>
        <nav>
            <ul>
                <li><a href="index.html">Home</a></li>
                <li><a href="intro.html">Intro</a></li>
                <li><a href="poem.html">Poem</a></li>
                <li><a href="translation.html">Translation</a></li>
            </ul>
        </nav>
    </header>

    <div class="content">
        <section id="poem">
            <h2>Traditional:</h2>
            <p>潯陽江頭夜送客，楓葉荻花秋瑟瑟。
                主人下馬客在船，舉酒欲飲無管弦。
                醉不成歡慘將別，別時茫茫江浸月。
                忽聞水上琵琶聲，主人忘歸客不發。
                尋聲暗問彈者誰，琵琶聲停欲語遲。
                移船相近邀相見，添酒回燈重開宴。
                千呼萬喚始出來，猶抱琵琶半遮面。
                轉軸撥弦三兩聲，未成曲調先有情。
                弦弦掩抑聲聲思，似訴平生不得誌。
                低眉信手續續彈，說盡心中無盡事。
                輕攏慢拈抹復挑，初為霓裳後六幺。
                大弦嘈嘈如急雨，小弦切切如私語。
                嘈嘈切切錯雜彈，大珠小珠落玉盤。
                間關鶯語花底滑，幽咽流泉水下灘。
                水泉冷澀弦凝絕，凝絕不通聲暫歇。
                別有幽愁暗恨生，此時無聲勝有聲。
                銀瓶乍破水漿迸，鐵騎突出刀槍鳴。
                曲終收撥當心畫，四弦一聲如裂帛。
                東船西舫悄無言，唯見江心秋月白。
                沈吟放撥插弦中，整頓衣裳起斂客。
                自言本是京城女，家在蝦蟆陵下住。
                十三學得琵琶成，名屬教坊第一部。
                曲罷常教善才服，妝成每被秋娘妒。
                五陵年少爭纏頭，一曲紅綃不知數。
                鈿頭雲篦擊節碎，血色羅裙翻酒汙。
                今年歡笑復明年，秋月春風等閑度。
                弟弟從軍阿姨死，暮去朝來顏色故。
                門前冷落車馬稀，老大嫁作商人婦。
                商人重利輕別離，前月浮梁買茶去。
                去來江口空守船，繞船明月江水寒。
                夜深忽夢少年事，夢啼妝淚紅闌幹。
                我聞琵琶已嘆息，又聞此語重唧唧。
                同是天涯淪落人，相逢何必曾相識。
                我從去年辭帝京，謫居臥病潯陽城。
                潯陽地僻無音樂，終歲不聞絲竹聲。
                住近湓江地低濕，黃廬苦竹繞宅生。
                其間旦暮聞何物，杜鵑啼血猿哀鳴。
                春江花朝秋月夜，往往取酒還獨傾。
                豈無山歌與村笛，嘔啞嘲難為聽。
                今夜聞君琵琶語，如聽仙樂耳暫明。
                莫辭更坐彈一曲，為君翻作琵琶行。
                感我此言良久立，卻坐促弦弦轉急。
                淒淒不似向前聲，滿座重聞皆掩泣。
                座中泣下誰最多，江州司馬青衫濕。</p>
            <p>Author: Bai Juyi</p>
        </section>
    </div>
</body>
</html>
